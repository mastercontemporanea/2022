---
layout: page
title: Musica in URSS nel primo Novecento
permalink: /russiaafterrevolution/

---


##### Approfondimento n. 2
#### La Rivoluzione Politica e la (mancata) Rivoluzione Artistica nell’URSS nel primo Novecento



 - La Rivoluzione bolscevica dell’Ottobre 1917 dovette affrontare per più di 7 anni problemi immensi di carestia, con milioni di morti per fame, e una guerra civile scatenata da tutti i paesi occidentali. Solo nel 1924, con la formazione dell’Unione delle Repubbliche Socialiste Sovietiche (URSS), si poté considerare consolidato il nuovo ordine sia sul piano politico, sia dal punto di vista territoriale e, relativamente, sul piano economico.

 - Ma in quello stesso anno la guida della rivoluzione russa, Vladimir Lenin, ebbe a mancare improvvisamente all’età di 54 anni. Gli successe Josif Stalin. Durante il periodo 1917-24 le grandi tradizioni artistiche della Russia, con i suoi teatri, con le sue orchestre, con i coreografi e i balletti (i musei, le biblioteche, i monumenti, eccetera) si salvarono per merito soprattutto di **Anatoly Lunacarskij** (1875-1930), commissario del popolo per la cultura, passato alla storia per aver impedito l’uso dei cannoni contro i monumenti storici di Leningrado durante l’insurrezione dell’ottobre 1917: questo fu un simbolo della sua azione illuminata che portò, tra tante buone iniziative, all’introduzione dell’alfabeto latino al posto del cirillico, nell’intento di mantenere un rapporto culturale con gli altri paesi. Il più grande rappresentante artistico di questo periodo “eroico” della rivoluzione fu **Vladímir Majakóvskij** (Bagdati -Georgia-, 7 luglio 1893 – Mosca, 14 aprile 1930) è stato un poeta, scrittore, drammaturgo, regista teatrale, attore, pittore, grafico e giornalista sovietico, è il cantore della rivoluzione d'ottobre e maggior interprete del nuovo corso intrapreso dalla cultura russa post-rivoluzionaria.

 - Si deve Lunacarskij la riorganizzazione del sistema scolastico dell’URSS e la riorganizzazione degli intellettuali sovietici in associazioni di pittori, scrittori, musicisti, ecc., a cui veniva garantita dallo stato la fruizione delle opere con gli allestimenti teatrali, le esecuzioni, le mostre, ecc. Nell’intento di procurare valuta pregiata per le casse dello stato, gli artisti migliori venivano facilitati nei viaggi all’estero, con uffici appositi che organizzavano i viaggi e soggiorni.  

 - Fin da subito, nel 1917 e durante la guerra civile, la rivoluzione sentì il bisogno di proteggersi da nemici interni ed esterni con la creazione di una polizia segreta e di una occhiuta censura: entrambe eredi dirette del regime zarista. Con l’ascesa al potere di Stalin (che aveva – a giudizio degli storici – evidenti segni psicotici e deliri persecutori e paranoici), questi aspetti degenerarono. Soprattutto dopo la morte di Lunacarskij (morto abbastanza misteriosamente a Mentone nel 1930, mentre stava recandosi in Spagna per azioni di propaganda), si instaurò un regime poliziesco, di terrore e delazioni, con omicidi politici e deportazioni, che arrivò al suo apice, per quanto riguarda le arti, nel periodo 1946-48, quando la politica culturale fu retta dal fedele stalinista Andrej Zdanov, il quale già nel 1934 dettò l’estetica ufficiale dello stato ”socialista” definendo il cosiddetto *realismo socialista*.

 -  Con questa indicazione programmatica si intendeva che l’arte avrebbe dovuto rispecchiare la vita reale degli umili, dei lavoratori impegnati gioiosamente ad edificare – attraverso i piani quinquennali con cui si volle trasformare un paese arretrato e agricolo in un paese moderno e industrializzato – il paradiso comunista. Con ciò l’artista era obbligato a contribuire a questo obiettivo con un’arte comprensibile al popolo e con contenuti propagandistico-celebrativi.

 - Il concetto di “realismo socialista” rimase comunque piuttosto generico, così da poterlo usare, da parte del potere, in modo arbitrario per esaltare o condannare gli artisti secondo logiche di maggiore o minore fedeltà al regime. Si aggiungeva l’incredibile pretesa di Stalin di essere un “esperto” di tutte le arti e di tutte le discipline, e perciò di poter intervenire su tutto e su tutti con giudizi perentori.

 - Sono questi i punti di vista per capire e inquadrare storicamente la musica sovietica nel periodo del potere comunista, tra il 1930 e il 1989, caratterizzato da un numero enorme di autori e di opere conformiste (cioè che si conformavano ai dettami del regime). Il numero era garantito dall’ottimo livello dei due Conservatori di Pietroburgo e di Mosca, e, in genere, dall’ottimo funzionamento del sistema scolastico sovietico, a cui già Lenin aveva dedicato cura e investimenti. Di tutto questo, che poco ha a che fare con la “musica moderna”, non intendiamo parlare, per dedicare l’attenzione a due grandi musicisti del periodo:


- **Sergej Prokof’ev** (1891-1953) e **Dmitri Sostakovic** (1906-1975).

Nel quadro della musica del Novecento, l’ucraino **Prokof’ev** occupa un posto eminente per quantità e qualità della sua produzione. Formatosi nel Conservatorio di Pietroburgo, si affermò già prima della rivoluzione come pianista e compositore attivo soprattutto a Parigi, Londra e negli Stati Uniti. Tornò in URSS soltanto nel 1930, dove godette di un rispetto per le sue scelte artistiche che mancò a tanti altri, forse perché la sua produzione mancò di sperimentalismo e si incanalò spontaneamente e convintamente –in modo originale –nei dettami del realismo socialista. Sono tre le scelte che possono essere comprese in questa cornice:

  * l’attenzione didattico-educativa al mondo dell’infanzia: celebre la sua favola musicale *Pierino e il lupo*

  * l’importante attenzione al genere della musica per film (se si vuole un genere la cui comprensione è agevolata da quella specie di “programma” rappresentato dalla sceneggiatura cinematografica: si ricordano soprattutto il film di Eisentein *Alexander Nieski*, di argomento epico basato sulla storia russa).

  * la centralità che per lui rappresentarono le forme classiche della tradizione: 5 sinfonie, 5 concerti per pianoforte, 8 sonate per pianoforte, quartetti d’archi, musica da camera (tra cui spiccano tante composizioni per chitarra per l’amico Afas’ev) ecc. Nel genere operistico, oltre a titoli fortunati come *L’Uccello di Fuoco*, dedicò grandi energie a un’opera celebrativa della vittoria dell’URSS contro Hitler con il colosso storico tratto dal romanzo di Tolstoj *Guerra e Pace*. Anche il genere del balletto, così importante nella tradizione russa, ebbe da lui importanti e celebri contributi. Naturalmente, dietro l’aspetto di un ossequio nei confronti della tradizione si rivela una grande attenzione verso linguaggi innovativi, talvolta con evidenti contrasti tra opere persino accademiche (ad es. la Sinfonia *classica* modellata su quelle di Haydn e l’ardito Terzo Concerto per pianoforte e orchestra; la Settima Sonata e l’Ottava Sonata per pianoforte e le prime tre).

- **Dmitri Šostakovič** (1906-1975). È stato un compositore e pianista sovietico. Ebbe un travagliato rapporto con il governo sovietico: subì infatti due denunce ufficiali a causa delle sue composizioni (la prima nel 1936, in occasione della rappresentazione di *Una Lady Macbeth del Distretto di Mcensk*, condannata dallo stesso Stalin come un’accozzaglia scandalosa - il regime era anche puritano - e incapibile). Nel 1948 la condanna riguardò i lavori sinfonici. In ogni caso il musicista si affrettò a uniformarsi: rifugiandosi nel genere cameristico e, nel caso della sinfonia, mettendo in cantiere la Settima Sinfonia, intitolata “Leningrado”, retorica e celebrativa della vittoria sovietica contro Hitler. La seconda condanna giunse nel 1948 con l’accusa di “formalismo” rivolta alle sue sinfonie. Superato questo scoglio, il compositore fu “riconosciuto” dal regime, con la sua elezione al Consiglio Supremo Sovietico e con la sua nomina ad Ambasciatore dell'URSS in importanti eventi culturali di tutto il mondo. La sua vasta produzione comprende musica sinfonica e corale, ma anche molta musica da camera, per ballettie per film. Šostakovič è stato infatti uno dei più prolifici autori di musiche per pellicole della Russia sovietica. La produzione musicale di Šostakovič comprende quindici sinfonie, quindici quartetti per archi, sei concerti per strumento solista (due ciascuno per pianoforte, violino e violoncello), due trii per pianoforte, violino e violoncello, cinque sonate (violoncello, violino, viola e due per pianoforte, più una distrutta), oltre trenta colonne sonore di film e suite da esse ricavate, tre balletti e diverse opere teatrali, moltissime composizioni per orchestra (tra cui si citano l'*Ouverture Festiva*, le diverse suite da balletto, il poema sinfonico *Ottobre*), per coro (come i cicli su testi di Michelangelo, Dolmatovskij, Puškin). Per pianoforte, Šostakovič ha anche composto, oltre a pezzi infantili, due raccolte di brani: i 24 Preludi e i 24 Preludi e Fughe. Tra i suoi lavori si hanno anche diversi adattamenti o riorchestrazioni di opere di altri grandi compositori, tra cui Rimskij-Korsakov, Scarlatti, Musorgskij, Strauss, Flejšman, Schumann, Tiščenko e Beethoven. Fra i lavori per pianoforte l'opera forse più eseguita sono i 24 preludi e fughe, scritti sulla linea del Clavicembalo ben temperato di Johann Sebastian Bach ma non molto distanti anche dal Mikrokosmos di Béla Bartók. Sono 11 preludi a tre voci e 3 a quattro voci più il n°9 a due voci e il n°13 a cinque voci. Non vanno dimenticate però anche le due Sonate per pianoforte (1926-1942), in cui la prima è un abbozzo della Quarta Sinfonia in cui i movimenti sono attaccati e lo stile è molto vicino a Prokof'ev, gli Aforismi Op.13 (1927) più altri lavori per due pianoforti (la Suite del '22 e il Concertino del '53).

***
***


##### ASCOLTI


**Prokofiev**  

---

Sinfonia “classica” in Re maggiore: Primo Tempo   

<iframe width="560" height="315" src="https://www.youtube.com/embed/WLT55kPIFCo" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>  

“La battaglia sul ghiaccio” dall’Alessandro Nievskij   

<iframe width="560" height="315" src="https://www.youtube.com/embed/5VW7GLe0WnE" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

 _Claudio Abbado cond/ London Symphony Orchestra & Chorus Mezzo-soprano: Elena Obraztsova_

Terzo concerto per pianoforte e orchestra

<iframe width="560" height="315" src="https://www.youtube.com/embed/rSrlrcpNu7o" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

_Orchestra: Cleveland Orchestra - Conductor: George Szell - Soloist: Gary Graffman - Year of recording: 1966_




Quinta sinfonia – II movimento

<iframe width="560" height="315" src="https://www.youtube.com/embed/-e0c4GRx4So" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>


_Prokofiev Symphony No.5 in B flat Op.100 II.Allegro Marcato   
Sinfónica Juvenil Teresa Carreño de Venezuela   
perTeresa Carreño Youth Orchestra of Venezuela   
Ulyses Ascanio_


Settima Sonata per pianoforte

<iframe width="560" height="315" src="https://www.youtube.com/embed/uDpQhvOQ-DU" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

_Performer: Grigori Sokolov - Year of recording: 2002 (Live in Paris, France)_



**Sostakovic**

---


Sinfonia n.1

<iframe width="560" height="315" src="https://www.youtube.com/embed/bPQMdtAOXVw" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

_Frankfurt Sinfonieorchester ∙ Paavo Järvi   
ISCRIVITI   
I. Allegretto – Allegro non troppo ∙  
II. Allegro ∙   
III. Lento ∙   
IV. Allegro molto – Lento – Allegro molto – Presto ∙_   




VII Sinfonia "Leningrado"  

<iframe width="560" height="315" src="https://www.youtube.com/embed/DMcf8K_RJPU" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>


_Evgeny Mravinsky & Leningrad Philharmonic Orchestra_   



Preludio e fuga n. 7 per pianoforte

<iframe width="560" height="315" src="https://www.youtube.com/embed/a-1T8yOs6TM" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
