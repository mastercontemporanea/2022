---
layout: page
title: OPERE TEATRALI ELETTROACUSTICHE
permalink: /opere/
---


#### • LUIGI NONO - INTOLLERANZA [1960]

<iframe width="560" height="315" src="https://www.youtube.com/embed/kbQiOA2v9mo" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

<a href="https://www.dropbox.com/s/2fy05ibzatb2ada/Intolleranza.pdf?dl=0" target="_blank">ANALISI E LIBRETTO</a>

Testi: H. Alleg, B. Brecht, A. Césaire, P. Eluard, J. Fucík, W. Majakowski, A.M. Ripellino e J.P. Sartre

Organico: 3 Flauti in Sol, 3 Oboi, 3 Clarinetti in Sib (anche Clarinetto basso), 3 Fagotti, 6 Corni in Fa, 4 Trombe in Do, 4 Tromboni, Timpani, Percussioni, Celesta, Arpa, Archi, Nastro Elettronico.

Dedica: 'Arnold Schoenberg gewidmet'

Personaggi: Un emigrante - Tenore, La sua compagna - Soprano, Una donna - Contralto, Un torturato - Basso, Quattro gendarmi - Attori; Coro (Minatori, Dimostranti, Torturati, Prigionieri, Emigranti, Algerini, Contadini)

Sinossi:  
Che cosa accade all'Emigrante? Lo sappiamo leggendo ciò che sopravvive del libretto, perché le sue parole e le parole di tutti,compreso il coro ed escluso qualche accento del basso Italo Tajo, restano incomprensibili. L'emigrante è dapprima minatore. Impreca al suo triste destino, respinge le proteste d'amore di una sua donna e si mette in viaggio per tornare in patria. Nelle scene successive, egli si trova ad assistere ad un comizio antinazista, viene arrestato, torturato e portato in un campo di concentramento, dal quale riesce a fuggire. Il primo quadro finisce con un duetto tra il fuggiasco e un non meglio identificato 'ribelle'. Nel secondo quadro, l'Emigrante si aggira tra proiezioni, voci, mimi simboleggianti le assurdità della vita contemporanea. La scena culmina in una grande esplosione: la bomba di Hiroshima, commentata dal canto di una donna, la 'compagna' dell'Emigrante, che inneggia alla vita e all'amore e alla fraternità, beni perduti dall'uomo imbestiato. Ma la pronuncia della compagna, che dovrebbe farci sentire un canto di allegri rigogoli (la signora Katherine Gayer, condannata a proibitivi intervalli) ci lascia all'oscuro di tutto. Seguono episodi di violenza, immagini di fanatismo razziale, contro cui l'Emigrante e la compagna si scagliano. Infine, i due viaggiatori giungono a un gran fiume in piena, l'inondazione dominando tutto e tutti, mentre la voce di uno speaker dice: "Il Governo ha provveduto, la colpa è del metano". Si abbassa una saracinesca, sulla quale sono proiettate parole di Brecht: "Voi che siete immersi dai gorghi dove fummo travolti, pensate anche ai tempi bui da cui siete scampati. Andammo noi, più spesso cambiando paese, che scarpe, attraverso guerre di classe, disperati, quando solo l'ingiustizia c'era. Voi, quando sarà venuta l'ora che all'uomo un aiuto sia l'uomo, pensate a noi con indulgenza".

(da: Eugenio Montale, "Prima mondiale a Venezia dell'Intolleranza 1960", Corriere di Informazione, 14 aprile 1961)



---



#### • KARLHEINZ STOCKHAUSEN - LICHT [1977-2003]


<iframe width="560" height="315" src="https://www.youtube.com/embed/6JdRTI5mkjc" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>



<a href="http://stockhausenspace.blogspot.com/2014/08/a-brief-guide-to-licht-pt-1-drama-and.html" target="_blank">DOCUMENTAZIONE DETTAGLIATA SULL'OPERA</a>


---


#### • LUCIANO BERIO - LABORINTUS II [1965]  


<iframe width="560" height="315" src="https://www.youtube.com/embed/6ogcy40UhGg" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>


per voci, strumenti e nastro magnetico   
Testo di Edoardo Sanguineti  

Note dell'autore:   
Composto nel 1965 su commissione dell’O.R.T.F. per celebrare il 700° anniversario della nascita di Dante, Laborintus II prende il titolo dalla raccolta poetica Laborintus di Edoardo Sanguineti.
Il testo di Laborintus II sviluppa alcuni temi della Vita nuova, del Convivio e della Divina Commedia di Dante e li combina - soprattutto attraverso analogie formali e semantiche - con testi biblici e con scritti di T. S. Eliot, Ezra Pound e Sanguineti stesso.
Il principale riferimento formale di Laborintus II è il catalogo, inteso nella sua accezione medievale (come per esempio le Etimologie di Isidoro di Siviglia, anch’esse presenti in quest’opera), che mette in relazione i temi danteschi della memoria, della morte e dell’usura - cioè la riduzione di tutte le cose a un solo metro di valore. A volte le parole isolate e le frasi devono essere considerate come entità autonome, altre volte invece vanno ascoltate come parte della struttura sonora concepita come un tutto.
Il principio del catalogo non si limita solo al testo, ma serve anche da base alla struttura musicale stessa. Visto sotto un certo aspetto, Laborintus II è un catalogo di riferimenti, di atteggiamenti e di semplici tecniche strumentali; un catalogo dal carattere un po’ didattico, come le immagini di un libro scolastico che tratti delle visioni dantesche e del gesto musicale. Le parti strumentali sono sviluppate soprattutto come estensione dell’azione vocale dei cantanti e la breve sequenza di musica elettronica è concepita come prolungamento dell’azione strumentale.
Laborintus II è un’opera scenica; può essere trattata come una rappresentazione, come una storia, un’allegoria, un documentario, una danza. Può essere rappresentata a scuola, a teatro, in televisione, all’aria aperta e in qualsiasi altro luogo che permetta di riunire un uditorio.  

---


#### •  SYLVANO BUSSOTTI - LA PASSION SELON SADE [1965]

<a href="https://www.dropbox.com/s/7piy2wc3s35jzpf/bussotti.pdf?dl=0" target="_blank">PARTITURA</a>



<iframe width="560" height="315" src="https://www.youtube.com/embed/NLjp_gYkg5U?start=431" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>




Primo titolo di un catalogo comprendente diciotto lavori tra opere e balletti, La Passion selon Sade rappresenta probabilmente il lavoro più ardito, sperimentale e innovativo tra quanti creati da Sylvano Bussotti per il teatro musicale. E l’annotazione non è di secondaria portata, anche storica, se si considera che la Passion fu scritta e rappresentata in un’epoca in cui il teatro musicale sperimentale delle avanguardie europee percorreva i suoi primi e ancora timidi passi verso la definizione di una drammaturgia antimelodrammatica e congrua ai nuovi linguaggi. Il libretto – se tale può essere definito – è costituito da un montaggio musicale, sensibile cioè alle assonanze e alle allitterazioni, di parole tratte da libri di Sade e da un sonetto cinquecentesco di Louise Labè, una poetessa di area petrarchista. Sua caratteristica principale è che quasi tutti i versi iniziano con la lettera vocativa ‘O’, con cui viene identificata anche la protagonista dell’opera, ossia il duplice personaggio di Justine-Juliette, le due sorelle che appaiono nei romanzi del marchese de Sade come simboli rispettivamente della virtù, che conduce a una vita di affanni, e del vizio, che conduce a una vita di gioie. Ma ‘O’, nella originalissima grafia musicale del compositore toscano, rappresenta al tempo stesso l’abbreviazione di ‘Organo’, oltre che un esplicito riferimento a Histoire d’O , il romanzo sadomasochista di Pauline Réage. Come suggerisce il sottotitolo, la struttura aleatoria dell’opera è organizzata attorno a dei punti-cardine, ossia dei brani in forma chiusa in parte composti per l’occasione e in parte desunti dal catalogo strumentale del compositore. Tra questi ultimi compaiono Solo , nella versione per organo; Tableau vivant I, ‘Mistico’ ; Tableau vivant II, ‘Libertino’ ; Phrase per oboe, oboe d’amore e corno (un organico bachiano, come bachiana è la sigla B [A] CH – S [A] DE che fornisce il materiale intervallare di base) insieme a Rara per flauto solo. Sarebbe vano cercare di desumere dai materiali testuali e musicali della Passion una qualsiasi conclusione ideologica, etica o filosofica. L’opera non è che un’esibizione di ‘oggetti teatrali’ (testi, personaggi, autore, direttore d’orchestra, musica, scena, luci, colori, azioni, immagini) che interagiscono su piani drammatici differenti e non necessariamente intercomunicanti; ne risulta un teatro totale, di raffinato e seducente estetismo. Come ha scritto Armando Gentilucci: «la più vistosa novità è rappresentata dall’assoluta ambivalenza di attori ed esecutori musicali, secondo un seguito di azioni trapassanti di continuo dalla finzione scenica di costume alla tecnica di esecuzione strumentale fino allo happening puro e semplice». L’organico strumentale comprende: flauto (anche flauto in sol e ottavino), oboe, oboe d’amore, corno, percussioni, due pianoforti (anche celesta e armonium), organo e violoncello. Tra le tante curiosità della partitura – testo caratterizzato da un grafismo di estrema ricercatezza – vi è la precisa prescrizione che la Passion sia diretta esclusivamente dall’autore, l’unico interprete in grado di tessere il filo di una scrittura così aleatoria, con righi che vanno in tutte le direzioni, intersecandosi spesso reciprocamente, e con una notazione precisata solo quanto all’altezza dei suoni. Tra gli interpreti delle rappresentazioni palermitane figura il celebre soprano americano Cathy Barberian, nei panni di Justine/‘O’/Juliette.



---



#### •  GIORGIO BATTISTELLI - EXPERIMENTUM MUNDI [1981]


<iframe width="560" height="315" src="https://www.youtube.com/embed/1SjFoSi7zLk" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>



<em>Mi trovavo nella piazza del mio paese, Albano Laziale, e sentivo da lontano i suoni del lavoro di un calzolaio, la pulsazione del battere sulle suole, sul cuoio. Mi resi conto che non era possibile trascrivere fedelmente il ritmo di questo lavoro, facendolo suonare a musicisti “veri”. Ma tutto risultava troppo preciso e innaturale e così chiamai a raccolta gli artigiani del paese, tra bottai, ciabattini, muratori, pasticceri, fabbri ecc, mettendoli tutti insieme in un gruppo che avrebbe dovuto “suonare” i propri strumenti di lavoro, al contempo esercitando il mestiere.</em>

Opera di musica immaginistica per un attore, cinque voci naturali di donne, sedici artigiani e un percussionista Libretto di Giorgio Battistelli dall’Encyclopédie ou Dictionnaire raisonné des sciences, des arts et des métiers di Denis Diderot e Jean Le Rond D’Alembert


Experimentum Mundi è un opera di teatro musicale che ha come protagonisti sedici artigiani, quattro voci femminili naturali, un percussionista e un attore. Mentre vengono recitate le didascalie delle illustrazioni dell’Encyclopédie illuministica di Diderot e D’Alembert, che descrivono gli attrezzi dei mestieri rappresentati sulla scena, pagina dopo pagina risorge un autentico villaggio di suoni. Si tratta del paese di origine di Giorgio Battistelli, Albano Laziale, dove vivono e lavorano coloro che in Experimentum Mundi sono performer delle loro stesse professioni, occupazioni al giorno d’oggi in via d’estinzione: il pasticciere, i calzolai, gli arrotini, i falegnami, i bottai, i fabbri ferrai, i selciaoli, lo scalpellino, i muratori, con alcune mogli al seguito, a comporre il coro delle donne. Alla fine della rappresentazione ogni artigiano realizza sulla scena il proprio manufatto, in perfetta sincronia con i tempi musicali e teatrali previsti dalla partitura, in un gioco d’incastri timbrici e ritmici che esaltano gesti forgiati da un’antica tradizione. Una drammaturgia del lavoro, un rito che propizia l’arrestarsi del tempo, omaggio a un teatro privato della memoria.


Organico (con amplificazione microfonica):
perc, tmb con corda, 2 bongos, 2 tumbas, 2 tp, balafon, mar, gui, 4 go picc,  wind chimes, t bl, 4 w bl, maracas, claves, tmb di legno, rag, 3 roto tom, crot, t-t grande, 3 g flex con arco, 4 ps, campanacci, 2 fusti di metallo, 2 cmp tbl, 3 trg, 2 lst di metallo, sonagli di metallo, spring guiro, tmb con corda, 6 t-tom, gc sinfonica, gui, tamburello basco, 4 go picc, t-t grande [testo disponibile in italiano, francese, inglese e tedesco]  


---


#### •  LUIGI NONO - PROMETEO (Tragedia all'Ascolto)[1981-85]  

<a href="https://www.dropbox.com/s/pqgbvwekzxw5jaf/Cacciari%20-%20Prometeo%20-%20Libretto.pdf?dl=0" target="_blank">LIBRETTO</a>



<a href="https://www.dropbox.com/s/75ymy5n3zdzu5uw/nono_prometeo.pdf?dl=0" target="_blank">PARTITURA</a>







<iframe width="560" height="315" src="https://www.youtube.com/embed/3fP4Hf9jhIU" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>



Testi: a cura di Massimo Cacciari, da Walter Benjamin (Sul concetto di storia), Eschilo (Prometeo incatenato), Euripide (Alcesti), Johann Wolfgang von Goethe (Prometeo), Erodoto (Storie I, 32), Esiodo (Teogonia), Friedrich Hölderlin (Schicksalslied e Achill), Pindaro (Nemea, VI), Arnold Schoenberg (Das Gesetz e Moses und Aaron) e Sofocle (Edipo a Colono)

Organico: 2 Soprani; 2 Contralti; 1 Tenore; 2 Voci recitanti; Flauto contrabbasso e basso, Flauto, Ottavino; Clarinetto contrabbasso (Si♭), Clarinetto (Si♭), piccolo (Mi♭); Basso tuba, Trombone tenore-basso, Trombone contralto, Euphonium; Viola; Violoncello; Contrabbasso; 7 Vetri (2 musicisti); Coro misto (3 Soprani, 3 Contralti, 3 Tenori, 3 Bassi); 4 gruppi strumentali, ciascuno costituito da: 1 Flauto (anche Ottavino), 1 Clarinetto, 1 Fagotto, 1 Corno, 1 Tromba, 1 Trombone, 4 Violini, 1 Viola, 1 Violoncello, 1 Contrabbasso; live electronics


Renzo Piano, Spazio Musicale – Emilio Vedova, Interventi Luce

L'opera è suddivisa in nove parti in ciascuna delle quali si impiega un organico differente.

I. Prologo. Le voci soliste recitano passi della Cosmogonia di Esiodo, mentre altre voci soliste e il coro cantano brani in prosa tratti da Benjamin, che fungono da commento a Esiodo, a mo' di tropo medievale.

II. "Isola prima". Dialogo tra il trio d'archi e i gruppi orchestrali: il testo è costituito dalla narrazione da parte di Prometeo delle proprie gesta e dal racconto di Efesto del castigo inflitto a Prometeo da Zeus.

III. "Isola seconda". Questa parte si suddivide a sua volta in tre momenti distinti: "Io-Prometeo", sovrapposizione di parole di Io, figlia di Inachos, e di Prometeo, che profetizza le future sofferenze di Io; 'Hölderlin', frammento del celeberrimo Schicksalslied del poeta tedesco, cantato dal coro; lo 'Stasimo primo', susseguirsi di frammenti musicali di poche battute, che variano continuamente in senso dinamico e agogico.

IV. Interludio primo. Pur brevissimo, è il momento culminante dell'opera. Sul testo del Maestro del gioco di Cacciari, voci soliste e strumenti disegnano un arabesco sempre ai limiti dell'udibilità o dell'inudibilità.

V. "Tre voci"'. Prevede la sovrapposizione di tre livelli sonori costituiti il primo da tre voci soliste, il secondo da euphoniun, flauto basso, clarinetto basso e vetri; il terzo da un impercettibile sfondo sonoro degli archi; il testo comprende ancora frammenti da Il Maestro del gioco.

VI. "Terza, quarta e quinta isola". I materiali delle tre 'isole', ciascuna caratterizzata da un organico vocale e strumentale differente, vengono sottoposti a processi di frantumazione; il coro esegue una "eco lontana".

VII. "Tre voci b". Il coro, qui a cappella, intona frammenti di testi di Benjamin, mentre riaffiorano frammenti delle 'isole' precedenti.

VIII. Interludio secondo. E' un brano orchestrale che combina i suoni gravi con quelli trattati elettronicamente delle campane di vetro: sono compresenti otto indicazioni agogiche differenti.

IX. Stasimo secondo. Quest'ultima parte presenta il sottotitolo "A sonar e a cantar", che rimanda alla tradizione veneziana dei 'cori battenti', quale era praticata da Giovanni e Andrea Gabrieli nel Cinquecento. Il testo in versi di Cacciari indica l'apertura di "molteplici vie" e "molteplici silenzi"; un brano di profondo lirismo, che coinvolge l'intero organico vocale e orchestrale.

[da: Dizionario dell'Opera, a cura di Pietro Gelli, Milano, 1996, Baldini & Castoldi pag. 1016-1017]



---


#### •  FAUSTO ROMITELLI - AN INDEX OF METALS [2003]  

<a href="https://www.dropbox.com/s/nmw5mwfayr3v0hx/Romitelli_Index.pdf?dl=0" target="_blank">PARTITURA</a>



<iframe width="560" height="315" src="https://www.youtube.com/embed/9CN10YxG3p0" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>




Organico:
soprano solo, Flauto, Oboe, Clarinetto, Tromba, Trombone, Chitarra Elettrica, Pianoforte, (con Tastiera MIDI con campionatore), Violino, Viola, Violoncello, Basso Elettrico, Sequenze Elettroniche e Live Electronics.

Sezioni:

1 - Introduzione   
2 - Primo Intermezzo   
3 - Hellucination 1: Drowningirl  
4 - Secondo Intermezzo  
5 - Drowningirl II   
6 - Terzo Intermezzo  
7 - Drowningirl III   
8 - Adagio   
9 - Quarto Intermezzo  
10 - Hellucination 2/3 : Risingirl/ Earpiercingbells   
11 - Finale   
12 - Cadenza   

<a href="https://www.ictus.be/index-metals-lyrics" target="_blank">Testo Originale</a>   

<a href="https://www.ictus.be/blog/fausto-romitelli-short-index-eric-denut" target="_blank">Una lettura di Index a cura di Eric Denut</a>


<a href="https://issuu.com/ictus-ensemble/docs/index_hellucination1" target="_blank">Estratto della partitura. Parte 3: Hellucination 1</a>



---


#### • SEBASTIAN RIVAS - ALIADOS [2013]



<iframe width="560" height="315" src="https://www.youtube.com/embed/z2sobYeFzmE" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>



Da un articolo di Repubblica sulla prima italiana dell'opera:
Sono due rottami della Storia, ma un tempo ne furono i padroni. Sono Augusto Pinochet e Margaret Thatcher raccontati in musica, nel loro incontro del marzo 1999. Il dittatore cileno era ai domiciliari a Londra, bloccato dal giudice Garzon con l’accusa di crimini contro l’umanità. La Signora di Ferro pensò bene di rendergli una visita di cortesia — agghiacciante, documentata su youtube — per ringraziarlo doppiamente: del suo aiuto nella guerra delle Malvine, e per aver portato la democrazia in Cile. Ma in Aliados — l’opera (molto) moderna di Sebastian Rivas, libretto di Esteban Buch, regia di Antoine Gindt, in scena domani al Palladium per il RomaEuropa Festival — Pinochet e Thatcher sono due vecchi tra esaltazione e catatonia. Lui, vestito in giallo brillante, è sulla sedia a rotelle (Lionel Peintre, baritono); in tailleur verde, si vede che lei ha già l’Alzheimer (Nora Petrocenko, mezzosoprano). Proprio come i due vecchi anche i badanti (il baritono Thill Mantero e il soprano Mélanie Boisvert), cantando, citano frasi della vera storia. Un personaggio coperto di grasso, un morto vivente, un soldato della guerra delle Malvine (Richard Dubleski) sarà l’unico a dire la verità. E dirà: «Militari assassini, sono morto in un teatro del nulla, dov’è il corpo del coscritto? Desaparecido».
«Il personaggio del Coscritto è l’unico di fiction» dice Esteban Buch, francese di origine argentina, professore all’Ecole des Hautes Etudes di Parigi. «Gli ho messo in bocca quello che avevo voglia di dire. Gli altri personaggi, invece, usano quasi sempre frasi dette veramente». Non della stessa generazione (il professore ha 50 anni e il compositore, da poco entrato come “pensionnaire” a Villa Medici, ne ha 38) Buch e Rivas si sono conosciuti in Francia e per anni, ognuno per suo conto, hanno pensato a un’“opera del tempo reale”. Nato in Francia da genitori fuggiti dall’Argentina di Varela, Rivas è arrivato presto alla musica contemporanea. Allievo di Ivan Fedele a Strasburgo, poi di Aperghis e di Lara Morciano all’Ircam di Parigi, il compositore ama la poesia e la Storia. Con Aliados, suo primo grande lavoro, non ha scelto un facile inizio. «L’opera è cantata in spagnolo e in inglese, e ho studiato molto il modo di passare da una lingua all’altra in una stessa frase, senza troppe difficoltà» dice. Immagini scorrono su un grande schermo sulla testa dei personaggi. Immagini di guerra, ma anche di tutto quello che accade in scena. «Come alla televisione, la voce del potere» dice Rivas.
A ogni personaggio ha dato la voce di uno strumento: Pinochet è il trombone, Thatcher il clarinetto, l’aiutante del dittatore è il piano e l’infermiera di lei è il violino, sono tutti in scena diretti da Léo Warynski. «Il Coscritto è la chitarra elettrica. La sua vocalità rotta, spezzata, rappresenta l’uomo del ventunesimo secolo» dice Rivas autore di una partitura assai poco melodica. In Aliados Pinochet e Thatcher si faranno regali e complimenti, ricorderanno la loro alleanza del 1982 quando la Gran Bretagna invase le Malvine-Falklands — tanto che scomparvero dalla carta geografica dell’Argentina — balleranno perfino un tango patetico e traballante. «Siamo alleati, siamo invincibili» cantano alla fine, mano nella mano. «Per la prossima guerra conti su di me» le grida lui dalla sua carrozzella, mentre lei, con aria assente e sguardo nel vuoto, è condotta via dalla badante.


<a href="https://medias.ircam.fr/x43303d" target="_blank">Masterclass di Rivas su Aliados </a>


---


#### • ALEXANDER SCHUBERT - STAR ME KITTEN [2015]

Organico:
Cantante, Ensemble (flessibile, almeno 6 musicisti incluse percussioni e pianoforte), video e live Electronics


<iframe width="560" height="315" src="https://www.youtube.com/embed/CcorGw1h688" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>


Note dal sito del Compositore:


“Star Me Kitten” is a lecture on the relationship between sound and content.
The two featured commercials/advertising spots nested in the piece can be rented at alexanderschubert.net
The work plagiarises music by Fausto Romitelli and The Thing
This is the second piece of mine (the first being Infinite Jest) containing a vague reference to tennis as well as the second piece with an even more vague reference to cats
